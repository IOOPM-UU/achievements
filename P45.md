# Gör en informell kodgranskning under fas 1

Gör en informell kodgranskning på ett program utvecklat av ett
annat kodpar i samma grupp (det får inte finnas några
överlappningar mellan granskande par och par som blir granskat).
Syftet med en kodgranskning är att hitta defekter och förbättra
kodens kvalitet. Följ ett
[kodgranskningsprotokoll](https://github.com/TobiasWrigstad/ioopm14/blob/master/handouts/kodgranskningsprotokoll.pdf)
och ta anteckningar.

Ge synpunkter på koden genom GitHubs issue tracker som finns för
varje repo, eller genom att kommentera enskilda rader. Se till att
använda en särskild version av programmet så att ni kan hitta
tillbaka till just den vid redovisning, och för att undvika att
programmet ändras samtidigt som ni gör granskningen.

Ute i arbetslivet gör man detta av flera anledningar:

* Kvalitetssäkring
* Utvecklare blir modigare när man delar ansvar för korrekthet
* När man vet att någon måste läsa koden skriver man ofta bättre kod
* Man sprider kunskap om vad som händer i projektet till fler 

Det är en viktig färdighet att kunna kritisera någons kod utan att
kritisera personen (och likaså att ta kritik!). Vidare blir man
också ansvarig för koden som man OK:ar vilket gör att man måste
vara noggrann och inte luras att tro att målet är att säga "vilken
bra kod" till de man granskar.
