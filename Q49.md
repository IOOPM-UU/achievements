# Enhetstestning 

_Ta fram lämpliga enhetstester, motivera dem, och förklara vad testerna visar._

Det står dig fritt fram att använda
[CUNIT](http://cunit.sourceforge.net/example.html),
[JUnit](http://junit.org), eller motsvarande. Detta kan redovisas
både under projektet eller tidigare. Ett tips är att börja skriva
tester från sprint 2 eftersom tester tenderar att förkorta
utvecklingstiden så fort man blivit varm i kläderna med språket
man programmerar i.

Enhetstester fokuserar på enskilda funktioner och metoder. Ett bra
enhetstest kan köras helt automatiserat, är läsbart och prövar
endast en enda logisk funktion/koncept. Enhetstester har flera
funktioner, bl.a. gränssnittsdokumentation genom exempel, stöd vid
debuggning av kod genom dokumentation av felaktiga indata, och i
testdriven utveckling (TDD) skrivs testerna före koden de skall
testa för att bena ut specifikationer och sätta fingret på
oklarheter.

[Ge gärna kommentarer och rapportera buggar](https://github.com/IOOPM-UU/achievements/commits/master/Q49.md) (klicka på den senaste commiten)
