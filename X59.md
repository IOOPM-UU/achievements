# Essä

_Redovisa ett mål på nivå 4 eller 5 som en essä._

Skriftlig framställning är en viktig del av samtliga kurser på
universitetet. Det är oerhört viktigt och användbart att kunna
lägga upp en text eller ett resonemang, och veta hur man skall
rikta sig till en specifik målgrupp.

Inte alla mål på nivå 4/5 är kanske lämpliga att redovisa via
en essä (t.ex. inte labbhandledningen). Om du är osäker, hör 
med Elias eller Tobias först. Det är tillåtet att redovisa 
fler en ett mål (max 3) om de kan redovisas med en sammanhängande
historia. Se till att få detta godkänt i förväg! Uppsatsen blir
förstås längre i detta fall och maxlängdkravet nedan gäller ej.

Betrakta formkrav och språkliga krav som lika viktiga som
ämneskraven. **Du får skriva på svenska eller engelska.
De språkliga kraven är lika höga oavsett språk.**

Här är några tips:

* För mycket text på en sida utan rubriker blir ogenomträngligt och osexigt
* Tänk alltid igenom vad ditt syfte är och vad du vill förmedla till läsaren (vad skall läsaren ta med sig)
* Fråga för varje "kapitel" eller stycke vad de har för relation till det ovan nämnda budskapet -- om det är oklart kan man fråga sig om det är motiverat att ha kvar
* En text skrivs eller läses sällan linjärt
* 66-72 tecken per rad är en optimal radlängd för ögat att följa
* Hur du formger din text är också en del av budskapet och hjälper till att driva hem poängerna
* Slarvfel och stavfel får dig tråkigt nog att framstå som oseriös och dum
* Använd verktyg (t.ex. `M-x flyspell` i Emacs) men förstå deras begränsningar
* Använd textverktyg som gör det enkelt att göra förändringar i layout utan för mycket handpåläggning
* "Bara för att du har skrivit det är det inte en bra idé att ha det kvar i texten"
* När man granskar en text skall man läsa den både "nära" (hur skall den här meningen vara) och "på avstånd" (kanske poängen blir tydligare om man ändrar ordningen på kapitel 1 och 2)
* Be alltid någon annan läsa igenom texten och förklara för dig vad det faktiskt står i den
* Uppsala Universitet ger dig som student tillgång till professionell skrivhjälp, även för en uppgift som denna
* Du skall berätta en story och storyn hjälper läsaren att förstå och knyta samman allt.
* Bara för att du gjorde *X* före *Y* behöver de inte komma i den ordningen i texten, även om det antyder att du gjorde dem i omvänd ordning


Fundera över vad för slags ton man bör hålla i en essä, hur man klara av att vara saklig utan att bli tråkig, och fundera över vilken din stil är.

Det stilistiska är alltid viktigt, oavsett om man skriver ett sms eller en avhandling. Nedanstående briljanta citat kan förhoppningsvis både skänka glädje och inspirera:

      This sentence has five words. Here are five more words.
      Five-word sentences are fine. But several together become
      monotonous. Listen to what is happening. The writing is
      getting boring. The sound of it drones. It's like a stuck
      record. The ear demands some variety. Now listen. I vary the
      sentence length, and I create music. Music. The writing
      sings. It has a pleasant rhythm, a lilt, a harmony. I use
      short sentences. And I use sentences of medium length. And
      sometimes, when I am certain the reader is rested, I will
      engage him with a sentence of considerable length, a
      sentence that burns with energy and builds with all the
      impetus of a crescendo, the roll of the drums, the crash of
      the cymbals-sounds that say listen to this, it is important.

                                                -- Gary Provost


En begränsning är att essän skall vara på ca 7500 tecken. Längre
är inte bättre, men det man skriver måste vara av en viss volym
för att tillräckligt intressanta frågeställningar om skriftlig
framställning skall uppkomma.


## Inlämning

Du lämnar in genom att skicka en genererad PDF från LaTeX-källkod
till Tobias, samt en länk till en katalog i ditt repo där källan
finns. Kommentarer kommer antingen direkt i PDF:en eller som
issues i GitHub, beroende på omständigheterna.


## Examination

Examinationen av essän sker i form av små seminariegrupper där 
alla läser och kommenterar på varandras essäer. Mer information
om detta anslås senare under kursen. 

[Ge gärna kommentarer och rapportera buggar](https://github.com/IOOPM-UU/achievements/commits/master/X59.md) (klicka på den senaste commiten)
