# Profilering och optimering 1/3 

_Använda profileringsverktyg för att visa var ett redan skrivet program tillbringar mest tid._

Observera att dessa mål passar särskilt bra under projektet.

"Premature optimisation is the root of all evil" är ett citat från
Donald Knuth. Ett delmål i denna kurs är att lära sig att använda
tillämpliga verktyg för att förstå ett programs beteende under
körning med avseende på prestanda, dvs. efter att programmet är
implementerat ta fram det data som sedan krävs för att göra en
faktisk optimering.

Lämpligen tar du fram vilka delar av programmet som tar längst tid
att köra respektive körs flest gånger. Några frågor att besvara:

* Vad är lämplig granularitetsnivå på "delarna" som nämns ovan -- och varför?
* Hur tar du fram detta data?
* Hur vet du att datat är "rätt"?
* Hur kan du använda datat?

Observera att det är dumt att profilera ett grafiskt program typ
lagerhanteraren eftersom 99% av körtiden är väntan på I/O. Däremot
kan man profilera *delar* av lagerhanteraren. Ta insättning i det
binära sökträdet som ett exempel. Skriv ett litet program som
använder samma binära sökträd och gör **1 miljon** insättning av
varor i databasen och sedan 1 miljon sökningar. Det är mer
intressant att profilera.


## Profilera ett C-program

Man kan använda verktyget `gprof` för att mäta körtiden hos ett
C-program. Det finns flera tutorials på näten, [t.ex.
denna](http://www.thegeekstuff.com/2012/08/gprof-tutorial/).


## Profilera ett Java-program

Se t.ex. [denna screencast](http://www.youtube.com/watch?v=KYiD8oGkNeg).

[Ge gärna kommentarer och rapportera buggar](https://github.com/IOOPM-UU/achievements/commits/master/O42.md) (klicka på den senaste commiten)
