#+html: <a name="60"></a>
** TODO X60: Välstrukturerad presentation 1/2 :G3:Special:

 Muntlig framställning är lika viktig som skriftlig. En
 presentation kan lätt bli tråkig om den som talar är oengagerad,
 och en talares nervositet smittar av sig på åhörarna som då tänker
 på allt annat än budskapet. Att läsa innantill från ett papper är
 döden, även om den text man skrivit är fantastisk. Man måste göra
 den levande!

 En talare som glider in i oväntade kläder eller har ett "tick"
 drar lätt uppmärksamheten till detta istället för till sitt
 budskap. Det kan vara en bra idé att undvika läderbyxorna (för
 någon definition av läderbyxor) och om det inte går, själv berätta
 varför man måste ha dem på sig just idag, så åhöraren får det ur
 sitt system.

 En presentation har på samma sätt som en skriven text ett budskap
 och man måste vara noga med hur man lägger upp presentationen för
 att vara säker på att åhöraren kan följa med. Det blir ännu
 viktigare att berätta vad man skall säga, och sammanfatta hela
 tiden vad man har sagt.

 Bilder är bra, speciellt om man tänker sig att de skall användas
 som studiematerial senare, men de kan lätt göra presentationen
 stelbent och inflexibel.

 Som ämne skall du välja något som du själv är passionerad kring.
 (Vi har sett allt från Counter Strike-taktiker till hur man gör
 för att få gratis öl på nationerna.) Presentationen skall ta 7
 minuter och vi räknar med ca 3 minuters muntlig feedback.

 Fundera över vad för slags presentation du skall ge. Kolla t.ex.
 [[http://www.skillsyouneed.com/presentation-skills.html][här]] för inspiration och vägledning.

 Fundera över vad du tycker är svårt med en presentation och
 fokusera på det. Tycker du att det är svårt att berätta en
 sammanhängande historia -- jobba med det. Är det svåra att stå
 inför folk -- jobba med det.


 Några tips:

 - Ha inte för mycket text på varje bild
 - Bilder *kan* vara bärare av mycket information, men kräver stor eftertanke vid skapandet
 - Använd animationer etc. sparsamt
 - Undvik att backa eller på annat sätt hoppa fram och tillbaka i presentationen
 - Det är viktigt att vara engagerad -- om du skall prata om något måste du övertyga dig själv om att det är spännande, för varför skulle man annars lyssna på dig?
 - Be inte om ursäkt
 - Lyssna på dig själv -- säger du "ehm..." mellan varje mening eller "alltså" i början av varje mening? Går det att arbeta bort?

 Du kommer att presentera både inför andra studenter och lärare.
 Anmälan till presentationstillfällen kommer ut i Piazza. Dessa
 tillfällen kommer att vara parallella med uppföljningsmöten eller
 lektioner.


-----

*Report a bug on this achievement?* Please place an issue on [[https://github.com/IOOPM-UU/achievements/issues/new?title=Bug%20in%20achievement%20X60&body=Please%20describe%20the%20bug,%20comment%20or%20issue%20here&assignee=TobiasWrigstad][GitHub]].
