# Arv och subtypspolymorfism

_Använd arv, metodspecialisering och superanrop i ett program som drar nytta av subtypspolymorfism._

Metodspecialisering på engelska översätts ofta till "overriding"
men även "[method] specialisation".

Metodspecialisering avser alltså när en subklass tillhandahåller
en mer specifik implementation av en metod. Ponera klasserna
`Egendom` och `Hus` där `Hus` ärver av `Egendom`. Man kan tänka
sig att det finns en metod `skatt()` för `Egendom` som beräknar en
viss grundskatt baserat på något givet värde, men att `Hus`
tillhandahåller en egen implementation av `skatt()` som är *mer
specifik* för just hus, t.ex. gör vissa avdrag etc. som gäller
specifikt för hus. Man kan tänka sig att den mer specifika
`skatt()`-metoden anropar den mer generella för återanvändning
(räkna ut grundskatten).

Polymorfism är möjligheten att behandla olika typer av värden
genom ett gemensamt gränssnitt eller möjligheten att applicera en
funktion på flera olika typer av värden. Det finns många olika
typer av polymorfism -- studera detta begrepp vidare! I Haskell
stötte ni på polymorfism till exempel i signaturen till `map :: (a
-> b) -> [a] -> [b]` -- `map` tar en funktion från `a` till `b`
och en lista av `a`:n och beräknar en lista av `b`:n, och fungerar
likadant oavsett vilka typer man använder istället för `a` och
`b`.

Subtypspolymorfism avser polymorfism mellan subtyper, t.ex. `Hus`
och `Egendom` ovan och husets möjlighet att uppträda/bli behandlat
som en generell form av egendom. (Javas dynamiska bindning gör här
att huset ändå bibehåller sitt specifika beteende.)

[Ge gärna kommentarer och rapportera buggar](https://github.com/IOOPM-UU/achievements/commits/master/B4.md) (klicka på den senaste commiten)
