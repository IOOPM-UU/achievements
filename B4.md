# Använda arv, metodspecialisering och superanrop i ett program som drar nytta av subtypspolymorfism

Metodspecialisering på engelska översätts ofta till "overriding"
men även "[method] specialisation".

Metodspecialisering avser alltså när en subklass tillhandahåller
en mer specifik implementation av en metod. Ponera klasserna
<code>Egendom</code> och <code>Hus</code> där <code>Hus</code>
ärver av <code>Egendom</code>. Man kan tänka sig att det finns en
metod <code>skatt()</code> för <code>Egendom</code> som beräknar
en viss grundskatt baserat på något givet värde, men att
<code>Hus</code> tillhandahåller en egen implementation av
<code>skatt()</code> som är *mer specifik* för just hus, t.ex. gör
vissa avdrag etc. som gäller specifikt för hus. Man kan tänka sig
att den mer specifika <code>skatt()</code>-metoden anropar den mer
generella för återanvändning (räkna ut grundskatten).

Polymorfism är möjligheten att behandla olika typer av värden
genom ett gemensamt gränssnitt eller möjligheten att applicera en
funktion på flera olika typer av värden. Det finns många olika
typer av polymorfism -- studera detta begrepp vidare!

Subtypspolymorfism avser polymorfism mellan subtyper, t.ex.
<code>Hus</code> och <code>Egendom</code> ovan och husets
möjlighet att uppträda/bli behandlat som en generell form av
egendom. (Javas dynamiska bindning ger här att huset ändå
bibehåller sitt specifika beteende.)


