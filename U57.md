# Använda Make

Många program har komplicerade byggberoenden -- för att kunna
bygga `prg` måste vi länka `a` och `b`, och för att kunna länka
dem måste vi bygga dem. För att bygga `a` kanske vi måste länka
`c` och `d` etc.

Programmet `make` är ett utmärkt verktyg för att hantera
byggberoenden. Titta i Shaws bok för en minimal intro till `make`.
Det finns också en svensk lathund om make i
[kursmaterialet](https://github.com/TobiasWrigstad/ioopm14/blob/master/lathundar/make/make.pdf). Make gås också igenom på föreläsning. 

**Du bör använda `make` från dag 1 på kursen.** Det är nämligen en
vanlig källa till fel att man kompilerar ett program utan att
kompilera om alla dess delar, etc. 

Du bör inte redovisa detta mål förrän tidigast i sprint 2 eller
varför inte under projektet. 
