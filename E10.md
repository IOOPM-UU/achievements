# Implementera genericitet genom void-pekare 

_Använd void-pekare i C-program för att uppnå genericitet på ett relevant sätt, t.ex. en datasamling som kan lagra godtyckligt data_

Det är inte en bra idé att ha kopior av kod med någon liten
förändring, t.ex. en separat implementation av en heltalslista och
en flyttalslista. Den underliggande logiken är densamma, och
hittar man ett fel i en kopierad del måste man komma ihåg att
ändra på samma ställe i alla kopior, etc.

I C använder man s.k. `void`-pekare för att göra en datastruktur
generell, t.ex. gå från en lista av heltal till en lista som kan
hålla godtyckligt data. Detta är ett extremt vanligt C-idiom som
även förekommer i C:s standardbibliotek. En `void`-pekare är en
pekare till en minnesplats med okänt innehåll, dvs. C-kompilatorn
vet inte vad som finns där och hur man skall använda minnet, eller
hur stort det är. Visa att du behärskar dessa idom och förstår
deras konsekvenser genom att använda dem på ett lämpligt sätt i
ett program.

Vid redovisning, börja med att förklara vad genericitet är och 
varför det kan vara bra i vissa sammanhang.

[Ge gärna kommentarer och rapportera buggar](https://github.com/IOOPM-UU/achievements/commits/master/E10.md) (klicka på den senaste commiten)
