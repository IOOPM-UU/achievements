# Använda void-pekare i C-program för att uppnå genericitet på ett relevant sätt, t.ex. en datasamling som kan lagra godtyckligt data

Det är inte en bra idé att ha kopior av kod med någon liten
förändring, t.ex. en separat implementation av en heltalslista och
en flyttalslista. Den underliggande logiken är densamma, och
hittar man ett fel i en kopierad del måste man komma ihåg att
ändra på samma ställe i alla kopior, etc.

I C använder man s.k. <code><b>void</b></code>-pekare för att göra
en datastruktur generell, t.ex. gå från en lista av heltal till en
lista som kan hålla godtyckligt data. Detta är ett extremt vanligt
C-idiom som även förekommer i C:s standardbibliotek. En
<code><b>void</b></code>-pekare är en pekare till en minnesplats
med okänt innehåll, dvs. C-kompilatorn vet inte vad som finns där
och hur man skall använda minnet, eller hur stort det är. Visa att
du behärskar dessa idom och förstÃ?r deras konsekvenser genom att
använda dem på ett lämpligt sätt i ett program.
