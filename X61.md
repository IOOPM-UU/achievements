# Välstrukturerad presentation 2/2

_Håll en välstrukturerad presentation om ett mål på kursen._

Se föregående presentationsmål för ytterligare instruktioner.

Du skall ha ett tydligt mål med din presentation: du vill lära ut
X, etc. Något som åhörarna i efterhand kan ta ställning till om du
har lyckats med eller inte och kan använda som utgångspunkt för
återkopplingen på din presentation.

Som ämne skall du välja något mål på kursen. En lämplig längd på
presentationen är 15 minuter.

Fundera över vad för slags presentation du skall ge. Kolla t.ex.
[här](http://www.skillsyouneed.com/presentation-skills.html) för
inspiration och vägledning.

Fundera över vad du tycker är svårt med en presentation och
fokusera på det. Tycker du att det är svårt att berätta en
sammanhängande historia -- jobba med det. Är det svåra att stå
inför folk -- jobba med det.

På första bilden av din presentation, ange:

* Målet med din presentation
* Vad du aktivt försöker träna på (t.ex. inte vara nervös)

Om du inte använder bilder kan du bara berätta det.

Här bedömer vi två saker:

* Din förmåga att presentera (bl.a. uppfylla det mål som du själv
  satt)
* Innehållet för det mål som du presenterar

Du kan bli godkänd på båda mål individuellt, alltså presentationen
i sig och målet som var ämnet för presentationen. Det betyder att
om du gör ett bra jobb har du möjlighet att bocka av två mål här.

Presentationerna kommer att gå till på samma sätt som i föregående
mål, dvs. du presenterar både inför andra studenter och lärare.
För att anmäla dig för en presentation, skicka ett mail till
[Elias](mailto:elias.castegren@it.uu.se). Tider för presentationer
hanteras på mail i takt med att anmälningar kommer in.

[Ge gärna kommentarer och rapportera buggar](https://github.com/IOOPM-UU/achievements/commits/master/X61.md) (klicka på den senaste commiten)
