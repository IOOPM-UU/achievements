# Planering och uppföljning

Planering och uppföljning är en viktig aspekt av kursen --
programutveckling är ofta svårt på grund av osäkerhet och
svårigheter att uppskatta tidsåtgång. Lättrörliga processer, som
den som vi använder för att driva kursen, är ett sätt att motverka
detta genom kontinuerlig uppföljning och en feedbackloop som visar
om man underskattar eller överskattar tid.

Kurswebben beskriver den process som du skall använda, som är löst
baserad på Scrum och personal Kanban.

Varje sprint skall du lägga upp en plan:

* Vilken inlämningsuppgift skall du göra
* Vilka mål skall du ta inom ramarna för den uppgiften
* Hur många mål du borde ta för att komma i mål med kursen

Dessa tre beslut kan hänga ihop. Till exempel kanske du saknar ett
visst mål på nivå 4 som gör att det känns vettigare att göra en
specifik uppgift -- eller inte.

I början när du sitter med uppgiften är det som minst tydligt för
dig exakt vilka mål som är lämpliga att redovisa. Du kanske ser 3
stycken men din plan säger att du skall nå 6. Det blir viktigt att
du bevakar detta -- går tillbaka till målbeskrivningarna, kanske
sitter kvar med en gammal uppgift och kollar om den inte kan
tänkas redovisa något.

Genom att göra en plan -- X mål klar på Y tid -- och bevaka hur
det går (fortare eller långsammare än X/Y?) kan du få en känsla
för hur du ligger till hela tiden.

Detta mål examineras genom inlämning av en komplett burndown chart
efter fas 2. Den skall innehålla samtliga sprintar, det uppsatta
målet, idealet, utfallet och hur du har planerat om. Du kan med
fördel använda
[kursens spreadsheet för burndown charts](https://docs.google.com/spreadsheets/d/171ME0XXa-7C7iSbRsHuwdwDwt912nGqHwdpuHQAhIVc).
Om du har planerat varje program får du gärna inkludera den
planeringen också!

Skicka ditt burndown chart på epost till
[Elias](mailto:elias.castegren@it.uu.se?subject=[IOOPM] C7) enligt
följande instruktioner:

* Ämnesraden **skall** vara `[IOOPM] C7`. Den första raden i
  mejlet **skall** vara ditt användarnamn till unix-systemet på
  formen `fornamn.efternamn.NNNN`. Eftersom Elias kommer ta emot
  mellan 100 och 150 mejl är det viktigt att det går lätt att
  hitta rätt mejl snabbt.
* Tillsammans med din burndown-chart, skriv en kort beskrivning så
  att det går att förstå det utan att du står brevid och
  förklarar.
* Skriv också om hur du upplever att jobba på detta sätt, vad som
  är svårt och vad du får ut av det. Var ärlig! Om du bara tycker
  det har varit ett hinder, skriv det. Det viktiga är att du
  uttrycker en åsikt i frågan!

[Ge gärna kommentarer och rapportera buggar](https://github.com/IOOPM-UU/achievements/commits/master/C7.md) (klicka på den senaste commiten)
