# Utöver föregående mål, jämför den sekventiella och den parallella körtiden och förklara skillnaden

Idealiskt när man parallelliserar en operation i ett program blir
resultatet att operationen utförs "fortare", för någon definition
av fortare. Parallell prestanda kan betyda olika saker, t.ex.

* att man kan utföra ett jobb på mindre tid, eller
* att man kan göra X * W enheter av arbete på Y tid jämfört med endast W enheter på Y tid i det sekventiella fallet, eller
* att man minskar energiförbrukningen

Att lägga till parallellism i ett program är dock ofta inte
gratis. Ponera att vi har löst en sökning efter det minsta
elementet i en mängd genom att låta flera sökningar i delar
mängden ske parallellt. Förutom sökningarna tillkommer tid för att

* Starta de individuella trådarna som skall utföra beräkningarna
* Partitionera mängden på ett lämpligt sätt
* Hitta det minsta elementet bland de N minsta element som N trådar hittar

Utifrån ovanstående är det ganska enkelt att se att parallelism
inte nödvändigtvis leder till en prestandaförbättring, och att
fler trådar inte nödvändigtvis är bättre än färre -- utan att det
handlar om en balans. (T.ex. om vi har 10 element och 100 trådar.
Eller 10 element och två trådar är förmodligen bättre än 10
element och 5 trådar -- varför?)

Detta mål handlar om att mäta *körtid*, sekventiellt och
parallellt och jämföra. Antag att vi har en operation *O* som vi
har implementerat i en tidigare inlupp, och att vi har gjort en
parallel implementation *P* av *O* i [L33](L33.md). Nu vill vi
veta om parallelliseringen (*P*) faktiskt är en förbättring (av
*O*), och försöka förstå prestandaskillnaden som vi ser.

(Kombinera gärna detta med profilering.)

[Ge gärna kommentarer och rapportera buggar](https://github.com/IOOPM-UU/achievements/commits/master/L34.md) (klicka på den senaste commiten)
