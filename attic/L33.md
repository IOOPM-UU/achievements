# Parallellisera relevanta delar av ett tidigare program

**OBS** Den sista labben i fas 2 kommer att dela ut ett
program som kan användas för att redovisa detta mål, men även
t.ex. fas 1/sprint 3 har ett lämpligt program för detta mål.

Syftet är att introducera idén med parallellprogrammering. Datorer
blir alltmer parallella -- det är det bästa sättet att få mer
beräkningskapacitet ur en mängd transistorer, men en sidoeffekt är
att problemet med att få ett program att använda en dators fulla
kapacitet flyttas från hårdvaran (lös problemet en gång för alla
program) till programmeraren (lös problemet för varje applikation,
och för varje hårdvara som det kan köra på). 

Med parallellisera delar av ett program avses att ta en del av ett
program som normals utförs i sekvens och skriva om det så att en
dator med flera kärnor (CPU:er) kan utföra problemet snabbare
genom att låta olika kärnor jobba parallellt med uppgiften. Som
exempel kan vi ta sökning i en array av osorterade element. Här
krävs en sökning i O(n) tid, men om vi har *m* kärnor kan vi låta
varje CPU söka igenom en *m*-tedel av arrayen och därigenom få
tiden O(n/m).

Ett exempel på en uppgift som är lämplig för att redovisa detta
mål är t.ex.
[primtalshåven i Fas 1/Sprint](https://github.com/IOOPM-UU/ioopm15/tree/master/uppgifter/fas1/sprint3/primtal),
men det går också utmärkt att ta en del av ett existerande
program, t.ex. en sökning, och parallellisera den.

[Ge gärna kommentarer och rapportera buggar](https://github.com/IOOPM-UU/achievements/commits/master/L33.md) (klicka på den senaste commiten)
