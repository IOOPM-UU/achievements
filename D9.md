# Dokumentera icke-triviala modulers gränssnitt så att någon utomstående kan programmera mot dem

Bra dokumentation är av största vikt vid utveckling. Vid en kort
kurs som denna är det svårt att uppleva nyttan med dokumentation
som man själv skriver eftersom det inte hinner gå tillräckligt
lång tid under kursen för att sådant man utvecklat skall falla
tillräckligt i glömska. (Ta gärna fram någon gammal
inlämningsuppgift i ML från PKD och försök följa logiken och ändra
i den.)

* Det är svårt att balansera mängden dokumentation som krävs för att beskriva något. Vem vänder man sig till? Vad kan man förvänta sig hos den som läser? Vad vill denne åstadkomma?
* Vad är en bra balans mellan för lite information och för mycket? Vad är en lämplig detaljnivå?
* Hur mycket av den interna implementationen bör man beskriva? Varför?
* Hur beskriver man komplexa och tvetydiga processer?

I ML är pre- och postvillkor bra sätt att dokumentera
förväntningar och löften på ett sätt som inte exponerar onödiga
detaljer. Javaprogram har i regel tonvis med sido-effekter -- vad
får det för konsekvens för pre- och postvillkor?
