# Jämförelsemetoden equals

_Implementera stöd för strukturell likhet med hjälp av `equals()`
i Java._

I Java-program används metoden `equals()` för att jämföra två
godtyckliga objekt oavsett typ. Denna metod bör uppfylla ett antal
regler:

1. `a.equals(b) == true` implicerar `b.equals(a) == true`
2. `a.equals(b) == false` implicerar `b.equals(a) == false`
3. Signaturen för `equals()` skall vara `Object -> boolean`

Man kan diskutera om `equals()`-metoden bör förlita sig på
föränderligt tillstånd eller ej. Ett problem med detta är att två
objekt som är lika enligt `equals()` senare kan ändras till att
inte vara lika längre, vilket kan leda till problem om man
förlitar sig på den "redan uträknade likheten" senare i
programmet. 

Hur "lika" definieras kan vara olika -- ibland används begreppet
*identisk* för att avse att *A* och *B* är samma objekt; ibland
används konceptet *strukturellt lika* eller *ekvivalenta* för att
avse att *A* och *B* är två olika objekt men som ändå i enligt den
gällande formen av likhet kan anses vara "utbytbara", t.ex. *A*
och *B* är två olika kakburkar som innehåller samma kaka.

**Överkurs:** tänk på relationen mellan `equals()` och
`hashcode()` och fundera över varför man ofta bör definiera en
`hashcode()`-metod om man också definierar en `equals()`-metod.

[Ge gärna kommentarer och rapportera buggar](https://github.com/IOOPM-UU/achievements/commits/master/H19.md) (klicka på den senaste commiten)
