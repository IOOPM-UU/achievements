# Använda både överlagring och overriding på lämpligt sätt

*Överlagring* av operatorer, funktioner, metoder och konstruktorer
sker när de har samma namn, men olika typer på sina inparametrar,
d.v.s. de har *olika* signatur. Ett klassiskt exempel på
överlagring är <code>+</code>-operatorn som fungerar olika
beroende på typer: <code>"1" + "2"</code> konkatenerar två
strängar (resultatet blir strängen <code>"12"</code>), medan
<code>1 + 2</code> adderar två heltalsliteraler (resultatet blir
heltalet <code>3</code>).

*Specialisering* (overriding) av metoder och konstruktorer sker
när en subklass tillhandahåller en konstruktor med *samma*
signatur. Se motsvarande mål för metodspecialisering. En skillnad
mellan metodspecialisering och konstuktorspecialisering i Java är
att i fallet konstruktorer måste åtminstone en konstruktor anropas
per klass i en klasshierarki, d.v.s. om klassen <code>Hus</code>
är en subklass till <code>Egendom</code> måste alla konstruktorer
i <code>Hus</code> anropa en konstruktor i <code>Egendom</code>
(givet att en sådan finns). Notera att ett sådant anrop måste stå
först i konstruktorn eftersom objekt initieras i stigande
specialiseringsordning, d.v.s. mest generella klass först (alla
delar som hör till <code>Object</code>), sedan näst mest generella
(<code>Egendom</code> i föreliggande exempel) och sist det mest
specifika (här <code>Hus</code>).
