# Överlagring och overriding

_Visa att du kan använda både överlagring och overriding på lämpligt sätt._

*Överlagring* (overloading) av operatorer, funktioner, metoder och
konstruktorer sker när de har samma namn, men olika typer på sina
inparametrar, d.v.s. de har *olika* signatur. Ett klassiskt
exempel på överlagring är `+`-operatorn som fungerar olika
beroende på typer: `"1" + "2"` konkatenerar två strängar
(resultatet blir strängen `"12"`), medan `1 + 2` adderar två
heltalsliteraler (resultatet blir heltalet `3`).

*Specialisering* (overriding) av metoder och konstruktorer sker
när en subklass tillhandahåller en konstruktor med *samma*
signatur. Se motsvarande mål för metodspecialisering. En skillnad
mellan metodspecialisering och konstuktorspecialisering i Java är
att i fallet konstruktorer måste åtminstone en konstruktor anropas
per klass i en klasshierarki, d.v.s. om klassen `Hus` är en
subklass till `Egendom` måste alla konstruktorer i `Hus` anropa en
konstruktor i `Egendom` (givet att en sådan finns). Notera att ett
sådant anrop måste stå först i konstruktorn eftersom objekt
initieras i stigande specialiseringsordning, d.v.s. mest generella
klass först (alla delar som hör till `Object`), sedan näst mest
generella (`Egendom` i föreliggande exempel) och sist det mest
specifika (här `Hus`).

[Ge gärna kommentarer och rapportera buggar](https://github.com/IOOPM-UU/achievements/commits/master/B5.md) (klicka på den senaste commiten)
