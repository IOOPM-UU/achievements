# Gränssnitt mellan moduler

_Specificera tydliga gränssnitt mellan moduler i ett program som bör brytas ned i flera moduler (och implementera)._

Börja med att förklara vad modularisering är och varför det är
viktigt!

Att dela upp ett program i mindre beståndsdelar är i regel att
föredra framför ett *monolitiskt* program. En anledning till detta
är att det underlättar *parallellutveckling* -- dvs. flera
programmerare kan vara inblandade i ett projekt samtidigt och
jobba på olika delar och därigenom förkorta utvecklingtiden (och
öka kvaliteten).

Naturligtvis duger det inte med att göra vilken uppdelning som
helst! Man bör beakta vad som är en naturlig uppdelning; ett
program som modellerar ett brädspel kanske kan delas upp i en
modul för spelets logik (hur pjäserna interagerar med brädet och
varandra) och en modul för spelets grafik. Genom att separera
logiken från grafiken underlättar man också för ett framtida
utbytande av spelets grafik.

Pröva din *modulariseringsstrategi* genom att implementera ett
program och notera vilka förändringar du måste göra när din insikt
i programmet fördjupas.

[Ge gärna kommentarer och rapportera buggar](https://github.com/IOOPM-UU/achievements/commits/master/K30.md) (klicka på den senaste commiten)
