# Parametrisk polymorfism och typsäkerhet

_Använd parametrisk polymorfism för ökad "statisk typsäkerhet" vid interaktion med Javas standardbibliotek._

Typsäkerhet avser att ett värde alltid används på tillåtet sätt,
t.ex. att en bit minne som råkar hålla en baseballspelare med ett
heltal för skostorlek på bytes 8--11 används på detta sätt. C är
inte ett typsäkert språk vilket tillåter oss att t.ex. spara
strängen `"Hej"` på skostorlekens plats, och sedan läsa
dessa *fyra* bytes som en (abnorm) sko. Java är ett typsäkert
språk, och priset man betalar för detta är kontroller under
programmets körning som orsakar *undantag* om en operation skulle
leda till ett typfel.

Ponera en lista i Java där elementpekarna är av typen `Object`. En
sådan lista kan innehålla vad data som helst, men vanligt är att
man är intresserad av en lista av basebollspelare etc.

Javas stöd för parametrisk polymorfism (även kallat *generics*)
tillåter oss att skapa datastrukturer parametriserade över typer;
parametrar vilka måste instantieras vid användande av
strukturerna. Javas standardbibliotek formligen kryllar av klasser
med typparametrar. Typparametrarna tillåter oss att uttrycka i kod
att "detta är en lista av hermeliner" vilket medger möjligheten
att signalera kompileringsfel om man försöker smyga in katt ibland
hermelinerna.

Visa att du förstår konceptet parametrisk polymorfism och hur det
kan användas för att flytta fel från körning (undantag) till
kompilering (kompileringsfel).

[Ge gärna kommentarer och rapportera buggar](https://github.com/IOOPM-UU/achievements/commits/master/E11.md) (klicka på den senaste commiten) (klicka på den senaste commiten)
