# Olika metoder för felhantering 

Ett generellt problem i systemutveckling är hur fel skall
hanteras. Ofta uppstår felen i en del av programmet där det inte
är lämpligt att hantera dem; t.ex. ett fel som uppstår djupt nere
i ett bibliotek på grund av felaktigt indata från en annan modul,
som rimligen är den plats som skulle kunna "åtgärda detta
problem". Ibland måste ett fel propageras hela vägen upp till
användaren som måste åtgärda problemet, eller göra ett val mellan
olika sätt att hantera den uppkomna situationen, och i andra fall
kan man bara ignorera/undertrycka problemet. Tyvärr kan det vara
så att samma fel hanteras på olika sätt i olika program, så det är
ibland svårt eller omöjligt att bygga in åtgärder direkt där felet
uppstår, speciellt om man skriver ett bibliotek eller kod som
skall kunna återanvändas.

Hur relaterar ovanstående till följande koncept:

* Crash don't trash
* Defensiv programmering
* Undantagshantering (till exempel i Java)
* Hur fel hanteras i C med [`errno`](http://mylinuxbook.com/error-handling-in-c-programming-on-linux/)

Ge exempel på hur dessa koncept använts i dina olika
inlämningsuppgifter, och vad konsekvensen av att byta mellan dem i
ett program skulle bli.

[Ge gärna kommentarer och rapportera buggar](https://github.com/IOOPM-UU/achievements/commits/master/I24.md) (klicka på den senaste commiten)
